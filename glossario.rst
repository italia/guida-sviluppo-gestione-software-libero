.. _glossario:

Glossario
---------

CAD
    Il Codice dell'Amministrazione Digitale, ovvero il `Decreto Legislativo 7
    marzo 2005, n. 82 <https://docs.italia.it/italia/piano-triennale-ict/codice-amministrazione-digitale-docs/>`__,
    è il testo unico che riunisce e organizza le norme riguardanti l'informatizzazione della Pubblica Amministrazione italiana

Code Hosting (strumento di)
    Una piattaforma che consente la pubblicazione di codice sorgente,
    organizzato in più repository. Gli strumenti di code hosting offrono
    spesso anche funzionalità legate all'evoluzione di un *software* quali
    sistemi di ticketing (ovvero sistemi per tenere traccia di problemi o
    proposte di modifica), processi per la contribuzione di codice da
    parte di terzi, area per il download dei rilasci, ecc.

    Ad esempio, GitLab, GitHub e Bitbucket sono piattaforme di code hosting popolari.

Codice sorgente
    Il codice sorgente (spesso detto semplicemente "sorgente") è il
    testo di un programma scritto in un linguaggio di programmazione
    (es. C o Visual Basic) dal quale si deriva il programma finale che
    l'utente usa. L'accesso al codice sorgente è fondamentale per poter
    modificare un programma.

Community
    Aggregazione di persone, fisiche e giuridiche, e risorse (ad esempio
    forum, chat e tecnologie per riunirsi e interagire in una località
    virtuale), dotata di regole e di una struttura, finalizzata alla
    realizzazione e/o gestione di un progetto comune.

Formato aperto (di dato)
    È un formato di rappresentazione dei dati, versionato, documentato
    esaustivamente e senza vincoli all'implementazione. Un formato
    aperto è riconosciuto da un ente di standardizzazione e
    mantenuto in modo condiviso tra più enti che forniscono
    implementazioni concorrenti, con un processo trasparente. Il formato
    deve rimanere consistente con la versione dichiarata.

    JPEG, PNG e ODF sono alcuni esempi di formati aperti.

Interoperabilità
    In ambito informatico, la capacità di sistemi differenti e autonomi
    di cooperare e di scambiare informazioni in maniera automatica e strutturata,
    sulla base di regole condivise.

Licenza
    Il testo legale che permette al titolare dei diritti d'autore di
    un'opera (software, contenuti, dati, ...) di concedere determinati
    diritti anche agli utilizzatori finali.
    In assenza di una licenza esplicita, si assume generalmente
    «tutti i diritti riservati» e gli utilizzatori finali non possono
    usare, studiare, modificare o diffondere l'opera senza un permesso
    scritto fornito dal titolare dei diritti.

Licenza di software libero
    È una licenza che concede a chiunque usi un software, i diritti di
    uso, copia, modifica, distribuzione di copie anche modificate;
    per fare ciò, è necessario anche che il codice sorgente sia liberamente disponibile.

    `Lista di licenze di software libero <https://www.gnu.org/licenses/license-list.it.html#SoftwareLicenses>`__.

    Nel :term:`Codice dell'Amministrazione Digitale<CAD>` è chiamata “licenza aperta”.

Lock-in
    Fenomeno di natura tecnica ed economica in cui un generico utente non riesce a
    svincolarsi da una scelta tecnologica precedentemente effettuata.
    Tale incapacità è tipicamente causata degli elevati costi legati al
    cambio di tecnologia ma, in molti casi, può anche dipendere
    dall'adozione di soluzioni proprietarie che impediscono di
    effettuare migrazioni. L'utilizzo di formati aperti per il
    salvataggio dei dati, e l'accesso libero a questi dati (soprattutto
    nel caso di soluzioni :term:`SaaS`) sono prerequisiti per evitare fenomeni
    di lock-in.

Repertorio o Repository o Deposito (di codice sorgente)
    All'interno di uno strumento di code-hosting, un repository è
    l'unità minima di contenimento del codice sorgente di un software.
    Il termine "repertorio" è la sua traduzione italiana (usata per
    esempio nel :term:`CAD` Art 69, comma 1).

Riuso
    Nel contesto di questo documento, si intende il processo delineato
    dal :term:`CAD`  (art. 69) con il quale una amministrazione distribuisce
    ("mettere a riuso") un *software* di cui ha titolarità come *software* libero,
    a favore di altre amministrazioni che possano utilizzarlo ("prendere
    a riuso"). Tutto il *software* a riuso è *software* libero, ma non tutto il
    *software* libero è a riuso (poiché non tutto il *software* libero
    è di titolarità di una amministrazione).

SaaS
    *Software* as a Service. Indica una modalità di distribuzione del
    *software* in cui questo non viene installato sui computer o sui server del
    cliente finale ma che viene fruito direttamente dai server del fornitore
    al quale si delegano gestione dell'infrastruttura, manutenzione,
    aggiornamenti, etc. Tipicamente, si tratta di applicativi web.

SAST
    Static Application Security Testing. Indica una tecnica di
    analisi del codice sorgente di un *software* per individuare
    possibili vulnerabilità di sicurezza.

Software libero
    È una modalità con cui il *software* può essere concesso in licenza
    (vedi :term:`Licenza di software libero`)

    Deve rispettare queste caratteristiche:

    * Libertà di eseguire il programma come si desidera, per qualsiasi scopo
    * Libertà di studiare come funziona il programma e di modificarlo in modo
      da adattarlo alle proprie necessità.
      L'accesso al codice sorgente ne è un prerequisito.
    * Libertà di ridistribuire copie in modo da aiutare gli altri
    * Libertà di migliorare il programma e distribuirne pubblicamente i
      miglioramenti apportati (e le versioni modificate in genere),
      in modo tale che tutta la comunità ne tragga beneficio.
      L'accesso al codice sorgente ne è un prerequisito.

    `La definizione completa di software libero <https://www.gnu.org/philosophy/free-sw.it.html>`__.

    Nel linguaggio comune è usato a volte il termine *open source* come sinonimo.
    Malgrado non tutto il software *open source* sia anche software libero, lo è
    nella maggior parte dei casi.

Software proprietario
    *Software* che ha restrizioni sul suo utilizzo, sulla sua modifica,
    riproduzione o ridistribuzione, imposti dal titolare dei diritti di
    sfruttamento economico, cioè l'autore o - in caso di cessione dei
    diritti patrimoniali - il cessionario dei diritti in questione.

TCO
    Total Cost of Ownership: approccio utilizzato per valutare tutti i
    costi del ciclo di vita di una risorsa IT calcolato su una finestra
    temporale adeguata al contesto della valutazione e che include il
    costo di migrazione verso altra soluzione (eg., acquisto,
    installazione, gestione, manutenzione e smantellamento). Il calcolo del
    TCO è basato sulla considerazione che il costo totale di utilizzo di
    una risorsa IT non dipende solo dai costi di acquisto, ma anche da tutti
    i costi che intervengono durante l'intero ciclo di vita della
    risorsa, comprese le attività di dismissione della stessa.
