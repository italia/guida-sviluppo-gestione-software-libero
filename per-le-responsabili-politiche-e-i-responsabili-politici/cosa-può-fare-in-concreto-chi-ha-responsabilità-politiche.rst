Cosa può fare in concreto chi ha responsabilità politiche
=========================================================

Per sostenere l’innovazione e incrementare l’uso di soluzioni libere,
una/un responsabile politico può:

a. includere espressamente il *software* libero nella strategia tecnologica dei
   documenti di programmazione del suo ente. Il modello di riuso deve
   essere visto non solo come un adempimento legislativo, ma come il
   punto di partenza per generare delle opportunità di innovazione per
   il singolo ente e per l’intero sistema Paese;

b. adottare le norme del CAD con una delibera, secondo la quale lo
   sviluppo di software nel suo ente sarà incentrato sul *software* libero,
   al fine di ottenere i benefici descritti in questa guida;

c. incentivare i tecnici a collaborare apertamente a progetti di *software*
   libero di interesse per il suo ente;

d. incentivare l’acquisizione di personale tecnico con competenze legate
   al *software* libero;

e. incentivare i funzionari a utilizzare apertamente
   `forum.italia.it <https://forum.italia.it/>`__ (un Forum di
   discussione per gli attori della trasformazione digitale del Paese)
   come strumento di confronto e condivisione.
