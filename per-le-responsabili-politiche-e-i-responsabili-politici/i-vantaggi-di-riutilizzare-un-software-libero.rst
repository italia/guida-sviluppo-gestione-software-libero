I vantaggi di riutilizzare un software libero
=============================================

Riutilizzare il software libero comporta diversi vantaggi. I principali sono:

-  il miglioramento incrementale della qualità possibile grazie a una
   costante evoluzione, anche collaborativa, del software libero;

-  la possibilità di basare le proprie soluzioni su altri software
   aperti che spesso rappresentano lo stato dell’arte nel loro ambito;

-  la trasparenza, intrinseca nel software libero, di cui tutti possono
   vedere e leggere il codice sorgente;

-  l’accountability del fornitore, il cui lavoro è pubblicamente
   visibile;

-  la formazione e l’accesso facilitato alla conoscenza;

-  la sicurezza del software, che può venire corretto nei suoi problemi
   da un ampio numero di contributori;

-  le opportunità per PMI, software house e anche sviluppatori
   indipendenti, che possono far conoscere le proprie capacità e
   competenze, collaborando o evolvendo software aperti.
