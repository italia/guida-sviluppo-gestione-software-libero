.. _contribuire-a-software-libero-sviluppato-da-altri-2:

Contribuire a software libero sviluppato da altri
=================================================

.. _relazioni-con-i-maintainer-del-software-2:

Relazioni con i maintainer del software
---------------------------------------

Quando si contribuisce a progetti di *software* libero è bene fare in modo che le
interazioni con gli sviluppatori e i *maintainer* del codice avvengano
con modalità e su canali pubblici. Questa modalità permette di dare una
più ampia visibilità alle discussioni, invece di coinvolgere solo i
diretti interessati.

Comunicazioni pubbliche e aperte danno trasparenza al governo e alla
gestione dei progetti di *software* libero all’interno di tutta la community.

Effettuare una contribuzione
----------------------------

I passaggi necessari per inviare un contributo ad un repository pubblico
sono i seguenti:

-  **Fork**

L’operazione di fork consente di generare una copia del repository sul
quale si vogliono apportare le modifiche. Ogni piattaforma di code
hosting ha una modalità per effettuare questa operazione che diverge
leggermente dalle altre, ma il risultato sarà lo stesso: una volta
effettuato il fork verrà creata una copia identica del repository in
questione all’interno del proprio profilo utente.

-  **Inserimento della modifica**

All’interno del proprio fork è possibile inserire le modifiche
desiderate.

-  **Apertura di una Pull/Merge Request**

A questo punto all’interno della piattaforma di code-hosting scelta sarà
possibile aprire una Pull o Merge Request e richiedere una revisione.

-  **Review**

Il maintainer del software verrà notificato in modo da effettuare dei
controlli (review) per valutare la proposta. In questa fase potrà
richiedere delle modifiche, delle integrazioni oppure decidere di
approvare.

-  **Merge**

Dopo l’approvazione della Pull/Merge Request il maintainer potrà
consolidare il codice tramite l’operazione di merge inserendo così il
codice proposto nel sorgente originale.

Gestione della community
------------------------

Per via della natura del modello di sviluppo aperto, persone esterne
all’organizzazione potrebbero voler inviare segnalazioni di bug e/o
miglioramenti. Per incoraggiare la partecipazione di altre pubbliche
amministrazioni o altri collaboratori esterni, è bene esser pronti a
rispondere a domande di supporto generali e assicurarsi che vi sia una
comunicazione chiara sui requisiti minimi per accettare le
contribuzioni.

Gli strumenti di community forniti a tutte le pubbliche amministrazioni
italiane, da sfruttare e valorizzare il più possibile, sono:

-  Sito Developers Italia: rappresenta il punto di riferimento per il
   software della pubblica amministrazione
   (https://developers.italia.it/).

-  Sito Docs Italia: rappresenta il luogo per la divulgazione e la
   consultazione dei documenti pubblici digitali
   (https://docs.italia.it/).

-  Forum Developers Italia: lo spazio di discussione sui servizi
   pubblici digitali (https://forum.italia.it/).

-  Slack di Developers Italia: strumento utilizzato per favorire la
   discussione e il confronto tra i membri della community degli
   sviluppatori per la pubblica amministarzione italiana
   (https://slack.developers.italia.it/).
