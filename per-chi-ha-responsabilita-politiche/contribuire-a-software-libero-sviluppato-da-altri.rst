Contribuire a software libero sviluppato da altri
=================================================

Relazioni con i maintainer del software
---------------------------------------

Secondo il nuovo modello di riuso, le interazioni tra amministrazione
cedente e amministrazione acquirente in una situazione di riutilizzo di
una soluzione software sono limitate e non obbligatorie. Le uniche
possibilità di utilizzo, modifica e rilascio del codice sono quelle
descritte nella licenza applicata dal titolare del software al momento
del suo rilascio come *software* libero.

Può essere necessario confrontarsi con il titolare quando si realizzano
modifiche o sviluppi del software, nel momento del nuovo rilascio come
*software* libero, per inserirsi nella roadmap di sviluppo della soluzione da
lui definita e governata.
