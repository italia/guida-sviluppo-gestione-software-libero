Gli svantaggi del software proprietario
=======================================

Al contrario, per gli enti pubblici, l'uso di software proprietario
**può comportare una mancanza di trasparenza,** soprattutto nei processi
di erogazione dei servizi pubblici. La mancata trasparenza causa degli
errori, anche nell’applicazione delle norme, che soltanto i fornitori
possono correggere.

Nell'ultimo decennio, le organizzazioni pubbliche che hanno acquisito
soluzioni software proprietarie sono state talvolta sorprese nello
scoprire che:

-  non sono libere di modificare (autonomamente, o tramite terzi) il
   loro software per riflettere modifiche nelle politiche e nei
   regolamenti o per sfruttare nuove tecnologie;

-  non hanno libero accesso ai dati che amministrano poiché tali dati sono
   bloccati nei sistemi proprietari;

-  sono tenute a pagare canoni di licenza in costante aumento.

Questo ha in alcuni casi comportato situazioni di
`lock-in <https://it.wikipedia.org/wiki/Vendor_lock-in>`__
particolarmente oneroso, il cui vero costo è emerso solo in seguito.

Riteniamo che il software “pubblico” - quello che interviene
nell’applicazione delle politiche pubbliche/nell’amministrazione della
nostra società e nella gestione dei dati pubblici - non debba essere una scatola
nera, acquisita da società esterne che tengono nascosta la logica con
cui il loro software opera.  Al contrario, il software pubblico dovrebbe permettere alle amministrazioni di
operare sempre in modo libero, trasparente e indipendente.
