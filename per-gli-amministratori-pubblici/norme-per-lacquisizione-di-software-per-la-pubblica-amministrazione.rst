Norme per l’acquisizione di software per la Pubblica Amministrazione
====================================================================

L’acquisizione di soluzioni software per la pubblica amministrazione
segue il processo descritto nell’\ `articolo
68 <https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo6_art68.html>`__
del Codice dell’Amministrazione Digitale.

In sintesi, una PA per acquisire software deve sempre effettuare una
valutazione comparativa tra le soluzioni disponibili. Le alternative
possono essere:

-  riuso di una soluzione già disponibile, sviluppata e messa a
   disposizione da un’altra PA;

-  riuso di una soluzione di *software* libero sviluppata da terzi;

-  sviluppo di una nuova soluzione utilizzando sviluppatori interni alla
   PA;

-  sviluppo di una nuova soluzione su commissione a un fornitore
   esterno.

-  sviluppo ex-novo di una soluzione.

Nel caso in cui la PA decida di acquisire software proprietario o di
svilupparne uno nuovo (vale a dire nel caso in cui non sfrutti il riuso
di una soluzione già disponibile o di un *software* libero di terze
parti) deve motivare tale scelta attraverso la redazione di una
**valutazione comparativa scritta**. Il software commissionato o
sviluppato deve quindi obbligatoriamente essere rilasciato come *software*
libero per favorire il suo riuso da parte di altre amministrazioni.

`Il catalogo di Developers
Italia <https://developers.italia.it/it/software>`__ è centrale in
questo processo di pubblicazione e riuso di software: facilita le
operazioni di inserimento di nuove soluzioni da parte delle pubbliche
amministrazioni e la consultazione di soluzioni già messe a
disposizione.

Le fasi di sviluppo e riuso di software
---------------------------------------

Nel seguito sono descritte nel dettaglio la **fase di sviluppo** e la
**fase di riuso** di software evidenziando in particolare le interazioni
che avvengono con il catalogo.

Diagramma esemplificativo della **fase di sviluppo**:

1. La PA “A” decide di sviluppare un ipotetico software “Imago” da zero
   e lo commissiona a uno sviluppatore (interno o tramite appalto).

2. La PA “A” acquisisce la completa titolarità di quanto sviluppato.

3. La PA “A” incarica lo sviluppatore di pubblicare il codice sorgente
   completo della soluzione con licenza libera, durante o al termine
   della lavorazione, su uno strumento di code hosting.

4. `Il software viene “registrato” su Developers
   Italia <https://developers.italia.it/it/riuso/pubblicazione>`__, per
   acquisire visibilità nazionale e internazionale.

|image0|

Diagramma esplicativo della **fase di riuso**:

1. La PA “B”, durante la valutazione comparativa,
   `cerca <https://developers.italia.it/it/search?type=software_reuse&sort_by=relevance&page=0>`__
   su Developers Italia un software a riuso adatto alle proprie esigenze
   e trova “Imago”.

2. La PA “B” scarica liberamente il software dallo strumento di code
   hosting della PA “A” e lo valuta in autonomia.

3. La PA “B” incarica uno sviluppatore di personalizzare il software,
   installarlo, mantenerlo, e formare il proprio personale. Questo
   sviluppatore può essere lo stesso o un altro, ma deve proporre ogni
   miglioria per integrazione agli autori originali. Il software non
   deve essere necessariamente ripubblicato a patto che tutte le
   personalizzazioni siano integrate dal team di sviluppo originale.

4. Il software, se personalizzato, dovrà essere pubblicato sulla propria
   piattaforma di code hosting e nuovamente `registrato all’interno di
   Developers Italia <https://onboarding.developers.italia.it/>`__.

|image1|

In generale, rispetto a questo modello di riuso possiamo sottolineare
che le Pubbliche Amministrazioni “A” e “B” **non devono neppure
contattarsi.** La licenza libera regola le condizioni di utilizzo del
software. Il software può essere scritto da uno sviluppatore e
personalizzato da un altro, questo elimina i vincoli e i “lock-in”. La
parte tecnica di pubblicazione è sempre demandata agli sviluppatori
poiché è parte integrante del processo di sviluppo. Questo, quindi, è un
sistema efficiente e a basso costo.

.. |image0| image:: /media/image1.png
   :width: 3.2984in
   :height: 3.22396in
.. |image1| image:: /media/image2.png
   :width: 4.02083in
   :height: 3.93685in
