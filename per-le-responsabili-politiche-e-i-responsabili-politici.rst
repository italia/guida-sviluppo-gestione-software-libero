Per chi ha responsabilità politiche
===================================

A chi si rivolge questo capitolo
--------------------------------

Questo capitolo si rivolge a chi si occupa di fornire indirizzi politici
alla pubblica amministrazione per spiegare i vantaggi dell'utilizzo di
software libero per i cittadini, le imprese e i propri enti.

I vantaggi del software libero
------------------------------

Il software oggi è al centro delle istituzioni
pubbliche, modella il lavoro dei dipendenti pubblici e influenza la vita
di quasi tutte le cittadine e i cittadini. Non è più solo uno strumento
a supporto del lavoro degli esseri umani, ma in alcuni casi li
sostituisce, sia applicando in modo automatico le previsioni normative
(quando ad esempio calcola una riduzione di tariffa in base all’ISEE)
che implementando algoritmi di intelligenza artificiale (che ad esempio
suggeriscono quali distretti necessitino di servizi sociali o di
rinforzi dei servizi di pubblica sicurezza).

Per questi motivi il codice applicativo dovrebbe essere soggetto ai
principi di controllo e governance democratici allo stesso modo del
codice legale. Il software libero, grazie alla disponibilità pubblica del
codice, è particolarmente indicato a soddisfare queste relazioni. Per il
principio della trasparenza amministrativa [1]_, deve essere sempre
possibile verificare l’applicazione delle norme da parte degli
amministratori pubblici, e così dev’essere per il software che
sostituisce o collabora al loro lavoro.

Nel 21° secolo, il software può essere considerato un'infrastruttura
pubblica strategica. Basare i propri servizi su codice con licenza libera,
mantiene in capo alla pubblica amministrazione (o a un suo fornitore
scelto di volta in volta) la proprietà del codice e la facoltà di
effettuare correzioni tempestive qualora emergessero criticità.

Negli ultimi anni i governi europei hanno posto una particolare
attenzione nel garantire la sovranità tecnologica - che consente loro di
impostare e controllare il funzionamento del software pubblico proprio
come sono in grado di impostare e controllare la politica, pubblica.
Il software deve essere gestito in modo responsabile, trasparente e
nel rispetto dei diritti delle persone e degli attori della società
civile.  Chi progetta il software deve pertanto tenere conto che si
tratta di un’infrastruttura civica essenziale.

.. toctree::
  :maxdepth: 3
  :caption: Indice dei contenuti

  per-le-responsabili-politiche-e-i-responsabili-politici/gli-svantaggi-del-software-proprietario.rst
  per-le-responsabili-politiche-e-i-responsabili-politici/i-requisiti-del-software-pubblico.rst
  per-le-responsabili-politiche-e-i-responsabili-politici/i-vantaggi-di-riutilizzare-un-software-libero.rst
  per-le-responsabili-politiche-e-i-responsabili-politici/quali-sono-gli-aspetti-da-conoscere-della-gestione-del-ciclo-di-vita-di-un-software.rst
  per-le-responsabili-politiche-e-i-responsabili-politici/contribuire-a-software-libero-sviluppato-da-altri.rst
  per-le-responsabili-politiche-e-i-responsabili-politici/cosa-può-fare-in-concreto-chi-ha-responsabilità-politiche.rst

.. [1]
   L . 241/1990 modificata da L 15/2005
